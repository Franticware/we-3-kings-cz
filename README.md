# My tři vládci Orientu
je český text koledy https://en.wikipedia.org/wiki/We_Three_Kings

Autor: Vojtěch Salajka

Licence: https://creativecommons.org/licenses/by/4.0/ 

```
My tři vládci Orientu
dary nesem dálnou cestu
skrze pláně,
hory zdárně
následujem hvězdu

R1:                                  R2:
Ó, Hvězdo, záříš jasně tmou          Ó, jasná záři, dál nás veď
majestátně nad hlavou                tam, kde zvíme odpověď
směr na západ                        směr na západ
máme chvátat                         rozpoznávat
získat zprávu radostnou              poselství Té pravé z hvězd

Král v Betlémě narozen jest
Ryzím zlatem vzdávám mu čest
Králi věčný,
nekonečný
vládni nám všem již dnes

R

Kadidlo mu obětuji
vzácná zrna zapaluji
lide, vstaňme,
písní chvalme
Boha na výsosti

R

Myrha vůně tajemné
budí předtuchy temné
slzou, krví,
žalem plní
tmu hrobky studené

R

Pán přeslavný povstává
Bůh Syn, oběť nám pravá
Aleluja, Aleluja
nebe i zem zpívá

R
```
Poznámky:
* Je pravděpodobné, že tento text bude autorem průběžně více či méně upravován.
* Refrén má dvě alternativy. Je možné si vybrat nebo použít obě, například v pořadí R1, R1, R1, R1, R2.
