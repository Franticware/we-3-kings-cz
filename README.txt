# we-3-kings-cz

My tři vládci Orientu
nesem dary dlouhou cestu
skrze pláně,
hory zdárně
následujem hvězdu

R:
Ó, jasná záři, dál nás veď,
kéž najdeme odpověď
směrem v západ
lépe chápat
poselství té pravé z hvězd.

Král v Betlémě narozen jest
Ryzím zlatem vzdávám mu čest
Králi věčný,
nekonečný
vládni nám všem již dnes

R

Kadidlo mu obětuji
božskou vůni zapaluji
lide, vstaňme,
písní chvalme
Boha na výsosti

R

Myrha vůní tajemnou
éru předpoví temnou
Slzou, krví,
žalem plní
amforu studenou

R

Pán přeslavný povstává
Bůh Syn, oběť nám pravá
Nebesa pějí Aleluja,
Aleluja zem zpívá

R
